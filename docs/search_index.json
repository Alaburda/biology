[
["virskinimo-sistema.html", "Chapter 5 Virškinimo sistema 5.1 Virškinimo trakto struktūra 5.2 Kepenys 5.3 Virškinimo fermentų sąrašas", " Chapter 5 Virškinimo sistema Šiame skyriuje dėmesys bus skiriamas tik žmogaus virškinimo sistemai. Kitaip skyrius būtų pernelyg ilgas - virškinimo sistemos gyvūnų karalystėje yra labai įdomios, pradedant vabzdžiais ir Wolbachia bakterijomis ir baigiant žarnyno sąveika su bakteriofagais. Tyrimai su mikrobiota ir virškinimo traktu yra bene patys karščiausi tyrimų objektai šiuo metu ir ko gero išliks artimiausią dešimtmetį. 5.1 Virškinimo trakto struktūra 5.1.1 Bendri principai Išskyrus burną, visa virškinimo sistema remiasi bendra taisykle: virškinamojo trakto spindį iškloja gleivinė, po kuria yra kapiliarais ir jungiamuoju audiniu išraizgytas pogleivis. Pogleivį supa du lygiųjų raumenų sluoksniai - žiedinis ir išilginis. Raumeninį sluoksnį dengia seroza, kuri atlieka dengiamąją funkciją. Jeigu paimtume bet kurį segmentą - ar tai būtų skrandis, plonoji ar storoji žarna - visur rastume tokią pačią struktūrą. Kiekvienas sluoksnis turi skirtingą funkciją: Sluoksnis Funkcija Gleivinė Medžiagų absorbcija ir turinio jutimas Pogleivis Medžiagų išnešiojimas į kraujotaką Raumeninis sluoksnis Turinio spindyje maišymas ir stumimas pirmyn Seroza Žarnyno dengimas nuo likusių organų 5.2 Kepenys Kepenys yra parenchiminis organas, kuris turi kapsulę ir atlieka labai daug funkcijų. Evoliucijos eigoje kepenys atsirado kaip organas, filtruojantis medžiagas, absorbuotas virškinimo metu. Iš tikrųjų be kepenų (pavyzdžiui, kepenų cirozės, kuomet kepenys yra peraugusios jungiamuoju audiniu) žmogus apsinuodija azoto turinčiomis medžiagomis, ką jau kalbėti apie amoniaką, kuris susidaro amino rūgščių apykaitos metu. Kepenys įprastai detoksifikuoja medžiagas sujungdamos jas su kitomis molekulėmis, pavyzdžiui, amoniaką sujungus su anglies dioksidu organizmas pagamina šlapalą, kurį pašalina per inkstus. Didelė įvairovė vaistų yra biotransformuojami prie jų prijungus papildomas šonines (pavyzdžiui, hidroksil, karboksi arba glutationo) šonines grupes. Be kenksmingų medžiagų biotransformacijos, kepenys taip pat gamina kraujo baltymus, atsakingus už onkotinio slėgio palaikymą ir kraujo krešėjimą, kaupia vitaminą A ir E, išskiria bilirubiną kaip tulžies rūgštį į virškinimo traktą, ir taip pat turi arsenalą makrofagų (Kupferio ląstelių), kurios monitoruoja kraujotaką. 5.3 Virškinimo fermentų sąrašas Medžiaga Fermentas Sekretuoja Veikia Funckija Angliavandeniai Seilių amilazė Seilių liaukos Burna Hidrolizuoja krakmolą į maltozę Angliavandeniai Kasos amilazė Kasa Plonoji žarna Hidrolizuoja krakmolą į maltozę Angliavandeniai Maltazė Žarnyno liaukos Plonoji žarna Hidrolizuoja maltozę į 2 Glc molekules Angliavandeniai Sacharazė Žarnyno liaukos Plonoji žarna Sacharozė į 1 Glc ir 1 Fructozę Angliavandeniai Laktazė Žarnyno liaukos Plonoji žarna Laktozė į 1 Glc ir 1 galaktozę Baltymai Pepsinas Skrandžio liaukos Skrandis Specifiniai peptidiniai ryšiai Baltymai Tripsinas Kasa Plonoji žarna Specifiniai peptidiniai ryšiai ir konvertuoja chimotripsinogeną į chimotripsiną Baltymai Chimotripsinas Kasa Plonoji žarna Specifiniai peptidiniai ryšiai Baltymai Karboksipeptidazė Kasa Plonoji žarna Hidrolizuoja ryšius ties karboksiliniu terminalu Baltymai Aminopeptidazė Žarnyno liaukos Plonoji žarna Hidrolizuoja ryšius ties amino terminalu Baltymai Dipeptidazė Žarnyno liaukos Plonoji žarna Hidrolizuoja amino rūgščių poras Baltymai Enterokinazė Žarnyno liaukos Plonoji žarna Verčia tripsinogeną į tripsiną Lipidai Tulžis (ne fermentas!) Kepenys Plonoji žarna Riebalų emulsija Lipidai Lipazė Kasa Plonoji žarna Hidrolizuoja riebalus Test "]
]
